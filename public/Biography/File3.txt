Η καινοτομία τους είναι ότι εισήγαγαν παραδοσιακά όργανα του ευρύτερου μεσογειακού πολιτισμού χωρίς να αναπαράγουν «μουσειακά» παραδοσιακά μοτίβα, με δικές τους μελωδίες & ρυθμούς συνδυάζοντάς τους με τον κοινωνικοπολιτικό στίχο & το δυναμισμό του χιπ-χοπ. Ρίμες-μαχαίρι, δυναμική σκηνική παρουσία, υπό τους ήχους λαούτου, γκάιντας, αρχαίας λύρας & άλλων οργάνων της Μεσογείου. Οι στίχοι τους βρίθουν από αναφορές σε ποιητές & λογοτέχνες του κόσμου, καθώς και στην κοινωνικοπολιτική κατάσταση στην Ελλάδα, τη Μεσόγειο και τον κόσμο ολόκληρο Έχουν εμφανιστεί σε πολλές μουσικές σκηνές/φεστιβάλ & αυτοοργανωμένους χώρους σε όλη την Ελλάδα και το εξωτερικό.